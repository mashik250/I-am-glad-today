কুমিল্লার শীর্ষ আওয়ামী সন্ত্রাসী কবির গ্রেপ্তার

কুমিল্লা মহানগর আওয়ামী লীগের শিক্ষা ও মানবসম্পদ বিষয়ক সম্পাদক কবিরুল ইসলাম শিকদারকে গ্রেফতার করেছে সেনাবাহিনী। বৃহস্পতিবার গভীর রাতে নগরীর মোগলটুলী এলাকার নিজ বাসভবন থেকে তাকে গ্রেফতার করা হয়। পরে সেনাবাহিনী তাকে থানায় হস্তান্তর করে। গোপন সংবাদের ভিত্তিতে বৃহস্পতিবার দিবাগত রাত ৩টার দিকে কবির শিকদারের বাসভবনে অভিযান চালায় সেনাবাহিনী।

সে মহানগর আওয়ামী লীগের প্রভাবশালী নেতা এবং নিষিদ্ধ ঘোষিত কুমিল্লা জেলা ছাত্রলীগের সাবেক সভাপতি। গোয়েন্দা তথ্য অনুযায়ী, সে আওয়ামী লীগ অনুসারীদের পুনরায় সংগঠিত করার চেষ্টা চালাচ্ছিল। তার বিরুদ্ধে কুমিল্লা কোতোয়ালি মডেল থানায় ৪টি মামলা রয়েছে।
