একাধিক ভিডিওতে দেখা যায়, বাক-বিতণ্ডার এক পর্যায়ে প্রক্টর সাইফুদ্দীন আহমদ, সহকারী প্রক্টর রফিকুল ইসলাম, নুরে আলম সিদ্দিকী ও শেহরিন আমিনকে অবরুদ্ধ করে উচ্চস্বরে চেচামেচি করছেন বামপন্থী নেতাকর্মীরা। এসময় তারা প্রক্টরকে, হামলাকারী পুলিশের বিরুদ্ধে মামলা করা ও হামলার দায়ভার বিশ্ববিদ্যালয় প্রশাসনকে নিয়ে বিবৃতি দেওয়ার জন্য জোর করতে থাকেন।  
 
প্রক্টর সাইফুদ্দীন আহমদ তাদের কথা শুনে ব্যবস্থা নেওয়ার আশ্বাস দিলেও তার ওপর চড়াও হন বামপন্থী ছাত্রসংগঠনের নেতারা। এসময় সালমান সিদ্দিকী ও রাগীব নাইমকে আঙুল উঁচিয়ে কথা বলতে দেখা যায়।  

এসময় বাম ছাত্রসংগঠনের পক্ষে উপস্থিত ছিল গণতান্ত্রিক ছাত্র জোটের মুখপাত্র সালমান সিদ্দিকী, ছাত্র মৈত্রীর ইসরাত জাহান ইমু, ছাত্র ইউনিয়ন নেতা রাগীব নাইম, ছাত্র ফ্রন্ট নেতা মোজাম্মেল হকসহ আরও অনেকে। 

(https://thedailycampus.com/news/printarticle/167157)
